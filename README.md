# Przetwornica-DC-DC
Do budowy przetwornicy zastosowano specjalizowany sterownik MC34063. W tym układzie znajduje się generator impulsów o regulowanym współczynniku wypełnienia, komparator, źródło napięcia odniesienia z kompensacją temperaturową i stopień mocy z kontrolą prądu. Układ składa się z dwóch konfiguracji: przetwornica podwyższająca napięcie - step-up converter oraz przetwornica dostarczająca napięcia ujemne względem napięcia zasilającego - voltage inverting converter. Dzięki zastosowaniu tych dwóch konfiguracji można uzyskać napięcie symetryczne na wyjściu. Kondensatory C1 i C5 filtrują napięcie zasilania, rezystory R1 i R2 oraz analogicznie R5 i R6 połączone równolegle mają wypadkową oporność 0,5 Ω i są wykorzystywane jako obwód kontroli prądu. Kondensatory C3, C4 i dławik L2 oraz analogicznie C7, C8 i L4 filtrują napięcie wyjściowe, potencjometry R4 i R7 umożliwiają regulację tego napięcia. Pojemność C2 i C6 ustalają częstotliwość pracy. Elementy L1, D1 oraz L3, D2 są niezbędne do działania przetwornicy i to od nich głównie zależy jaką funkcję pełni układ.
